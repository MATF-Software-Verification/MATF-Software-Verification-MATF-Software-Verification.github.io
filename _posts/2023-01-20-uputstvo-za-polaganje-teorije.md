---
layout: post
title: Uputstvo za polaganje teorije
subtitle: 
categories: Ispit 
tags: [vazno,ispit]
---

Teorijska ispitna pitanja sastoje se iz nekoliko delova. Prvo deo uvek definiše oblast, drugi deo precizira podoblast i tako redom, ukoliko pitanje sadrži više od dva dela. 

Prilikom odgovaranja, potrebno je da odgovorite na sva pitanja. Na primer, ako razmotrimo pitanja 42 i 43:
- Simboličko izvršavanje. Strategije obilaska puteva. Pretraga u dubinu, širinu i odabir slučajnog puta.
- Simboličko izvršvanje. Strategije obilaska puteva. Izvršavanje vođeno pokrivenošću koda. Simboličko izvršavanje najkraćeg rastojanja.

Oba ova pitanja imaju ista prva dva dela. To znači, da u okviru oba pitanja je potrebno definisati šta je simboličko izvršavanje (2 poena), šta su i koje su strategije obilaska puteva (2 poena). U okviru prvog pitanja je onda potrebno objasniti detaljnije pretragu u dubinu (2 poena), širinu (2 poena) i odabir slučajnog puta (2 poena), a u drugom slučaju je potrebno objasniti izvršavanje vođeno pokrivenošću koda (3 poena) i konkretno samo simboličko izvršavanje najkraćeg rastojanja (3 poena).

Slično, na primer za pitanja 9, 10, 11 i 12 potrebno je definisati šta je testiranje i koje vrste testiranja postoje, pa tek onda objasniti vrste testiranja koje su navedene u nastavku pitanja. 

Dakle, obratite pažnju da **za svako pitanje odgovorite na svako njegovo potpitanje**.

Takođe, kada radite teoriju **najpre prepišite ispitna pitanja**.
