---
layout: about
title: Obaveze studenata 
---


## Izborni predmet
- 8 ESPB bodova
- 2 časa predavanja
- 3 časa vežbi

Obaveze studenata uključuju predispitne obaveze i ispit. Predispitne obaveze se mogu ispuniti u formi praktičnih i teorijskih seminarskih radova. Praktični seminarski rad može, po izboru, biti samostalni ili grupni. Teorijski seminarski rad je samostalni. Da bi se uspesno položio ispit, neophodno je ispuniti prag na predispitnim obavezama i ispitu. Više detalja u nastavku.

## Predispitne obaveze (od 40 do 70 poena)

### Praktični seminarski rad
Studenti imaju opciju da biraju između dva tipa seminarskog rada. Pratiti [Obaveštenja](archives.html) radi blagovremenog izbora teme.

#### Samostalni praktični seminarski rad (40 poena)
Manjeg obima, praktičnog tipa. Izrada podrazumeva pokretanje alata za verifikaciju softvera ili pisanje testova za jedan projekat otvorenog koda. Validni kandidati su studentski projekti **ranijih generacija** koji **nisu** već bili tema seminarskog rada iz ovog kursa. Alternativno, moguće je analizirati i proizvoljni projekat otvorenog koda. Nakon odabira projekta, i odgovarajućeg odobrenja od strane asistenta, biće kreirani repozitorijumi za izradu seminarskih radova. Odbrana je praktična, uz reprodukciju delova seminarskog rada.

U okviru repozitorijuma za izradu seminarskog rada, potrebno je da bude napisan detaljan `README` fajl koji sadrži:
- Opis projekta koji je analiziran i odgovarajući linkovi do izvornog koda projekta - grana koja je analizirana i heš kod commit-a.
- Spisak alata koji su korišćeni za analizu.
    - Ukoliko su testovi deo projekta, testovi treba da bude unutar repozitorijuma zajedno sa opisom kako se pokreću. Uključiti potencijalne skripte za pokretanje testova ukoliko su korišćene.
- Spisak pronađenih bagova.

Pored `README` fajla, potrebno je da postoji i fajl `SystemDescription` (pdf ili tekstualni fajl) koji sadrži detaljan opis analize projekta sa spiskom naredbi koje su korišćene i zaključcima koji su napravljeni.

Praktični seminarski radovi se brane u terminu ispita. Očekuje se da student dođe pripremljen za prezentovanje seminarskog rada u svom okruženju (npr. tako što će doneti laptop), predstaviti projekat i odgovoriti na pitanja od strane asistenta. Pitanja mogu uključiti i pokretanje alata korišćenih za izradu seminarskog rada ili korišćenih na vežbama, kao i pisanje dodatnih testova ukoliko su testovi deo seminarskog rada.

#### Timski praktični seminarski rad (2+ člana, 60 poena)

Većeg obima, istraživačkog tipa. Teme za timski projekat su dostupne unapred. Izrada podrazumeva kreiranje novih ili nadograđivanje postojećih alata za verifikaciju softvera, kao i njihova verifikacija koristeći barem alate pomenute na vežbama. Nakon odabira projekta, i odgovarajućeg odobrenja od strane nastavnika, biće kreirani repozitorijumi za izradu seminarskih radova. Odbrana je usmena, uz prikaz rada.

U okviru repozitorijuma za izradu seminarskog rada, potrebno je da bude napisan detaljan `README` fajl koji sadrži:
- Na koji način se projekat može prevesti i pokrenuti (sve neophodne biblioteke, alati i zavisnosti)
- Na koji način se izvršna verzija koristi (primeri upotrebe)
- Koji ulazni primeri se mogu koristiti za upotrebu i testiranje programa.
- Spisak alata koji su korišćeni za analizu.
    - Ukoliko su testovi deo projekta, testovi treba da bude unutar repozitorijuma zajedno sa opisom kako se pokreću. Uključiti potencijalne skripte za pokretanje testova ukoliko su korišćene.

Pored `README` fajla, potrebno je da postoji i fajl `SystemDescription` (pdf ili tekstualni fajl) koji sadrži:
- imena autora
- opis problema
- opis arhitekture sistema (opis osnovnih modula implementacije),
- opis rešenja problema (osnovne ideje, obrazloženja za ključne odluke, opis osnovnog algoritma)

Timski seminarski radovi se brane u dodatnom terminu koji se dogovara sa nastavnicima nakon izrade rada. Očekuje se da tim dođe pripremljen za prezentovanje seminarskog rada u svom okruženju (npr. tako što će doneti laptop), predstaviti projekat i odgovoriti na pitanja od strane nastavnika.

### Samostalni teorijski seminarski rad (10 poena)
Teorijski seminarski radovi se biraju u toku meseca novembra, a rok za predavanje je početkom januara. Teorijski seminarski rad nije obavezan. Precizni termini su uvek istaktnutu u okviru [Obaveštenja](archives.html).

Teme za teorijske seminarske radove možete da nađete na narednoj [adresi]({{site.poincare-vs}}/seminarski/temeZaTeorijskiSeminarski2022.pdf). Teme koje su već izabrane možete da pratite [ovde]({{site.poincare-vs}}/seminarski/temeZaTeorijskiSeminarski2022.txt).

Prijava tema vrši se u **novembru** a rok za izradu teorijskog seminarskog rada je do **početka prvog ispitnog roka u januaru 2023**. 

Prijava teme radi se preko naredne [forme](https://forms.gle/tWCw3H9Sed2QYux29). 

Teorijski seminarski rad se predaje preko naredne [forme](http://www.alas.matf.bg.ac.rs/~milena/vs_seminarski.html). Pratite uputstva data u okviru forme. 


## Završni ispit (50 poena):
- **Teorijski ispit (50 poena)**: Polaže se pismeno, izvlači se pet ispitnih pitanja sa [spiska ispitnih pitanja]({{site.poincare-vs}}/predavanja/VS_IspitanaPitanja.pdf).

Da bi se položio ispit, neophodno je imati **51** poen, pri čemu je neophodno ostvariti bar **20 poena** na teoriji na završnom ispitu i bar **20 poena** na predispitnim obavezama.

**U terminu ispitnog roka** možete polagati sve delove ispita ili samo jedan deo. Pred izlazak na ispit potrebno je preko forme u okviru strane kursa prijaviti namere (odbrana seminarskog rada, teorijski ispit ili oba). Odbrana praktičnog seminarskog rada može i ne mora da prethodi izlasku na teorijski ispit. 


Za sve potencijalne nejasnoće, javite se mejlom! 
